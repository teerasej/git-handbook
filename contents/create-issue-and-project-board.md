
# การสร้าง Issue และใช้งาน Project Board

การทำ Exercies นี้ จะเป็นการสร้าง Issue และใช้งาน Project Board บน Github โดยใช้ Repository ของตนเอง จึงควรมี github repository ของตนเองก่อน หรือสามารถใช้ Repository ที่สร้างไว้ในขั้นตอนก่อนหน้านี้

## 1. การสร้าง Issue

1. จาก Repository ของเรา ให้กดที่เมนู **Issues** แล้วกดปุ่ม **New Issue**
2. ในที่นี้เราจะสร้าง Issue ที่เกี่ยวกับ bug โดยการกรอกข้อมูลตัวอย่างต่อไปนี้
   1. ใส่ Title: `Bug: ไม่สามารถเข้าใช้งานได้`
   2. ใส่ Description: `เมื่อเข้าใช้งานเว็บไซต์ ไม่สามารถเข้าใช้งานได้ และขึ้นข้อความว่า "ไม่สามารถเข้าใช้งานได้"`
   3. สังเกตว่าเราสามารถใช้ Markdown ในการเขียน Description ได้ รวมถึงการลากวางไฟล์ หรือรูปภาพเข้าไปด้วย
   4. จากด้านข้างในส่วนของ **Assignees** ให้เลือกตัวเอง
   5. จากด้านข้างในส่วนของ **Labels** ให้เลือก `bug`
3. หลังจากนั้นกดปุ่ม **Create** เพื่อสร้าง Issue ขึ้นมา
4. Issue จะถูกสร้างขึ้นมา และสามารถเห็นได้จากหน้า Issue ของ Repository ของเรา

## 2. การใช้งาน Project Board

1. จาก Repository ของเรา ให้กดที่เมนู **Projects** แล้วกดปุ่ม **New Project**
2. เลือก **Start from Scratch** และเลือก **Board**
3. ตั้งชื่อว่า **Major project**
4. กดปุ่ม **Create Project** 

## 3. การเพิ่ม Issue ลงใน Project Board   

1. เปิด Project Board ที่สร้างขึ้นมา
2. เลือก Tab **View 1**
3. จากส่วน To Do ให้กดปุ่ม **Add Item** จากด้านล่าง ตรงนี้สามารถเลือกสร้าง Issue ใหม่ หรือจะเพิ่ม issue ก่อนหน้านี้ก็ได้ 
4. พิมพ์ `#` เพื่อค้นหา repo ที่ต้องการ และกด enter
5. จากนั้นเลือก Issue ที่ต้องการเพิ่มลงใน Project Board แล้วกดปุ่ม **Add**
6. หลังจากนั้น Issue จะถูกเพิ่มลงใน Project Board และสามารถเลื่อนไปยังส่วนอื่นๆ ได้
7. ให้ลองกด issue เพื่อเปิดขึ้นมาดูรายละเอียด จะเห็นว่า issue มีข้อมูลเพิ่มเติมที่เกี่ยวข้องกับ Project และมี history ของการเปลี่ยนแปลง  

## 4. การปิด Issue 

1. เลือกเปิด issue ที่ต้องการ
2. และทำการพิมพ์ข้อความลงไปอัพเดตว่า `issue นี้ได้ถูกแก้ไขแล้ว`
3. กดปุ่ม Close issue 
4. หลังจากนั้นสถานะของ issue จะถูกปิดและสามารถเห็นได้จากหน้า Issue ของ Repository ของเรา 
5. ถ้าปัญหาพบว่ายังไม่ได้แก้ไข ก็สามารถกดปุ่ม Reopen issue เพื่อเปิด issue อีกครั้งได้

> Tips: ถ้ามีการใช้งาน Project Board ในการจัดการ Issue ตอนที่ issue ถูกลากไปวางใน **Done** จะถือว่า issue นั้นถูกปิดแล้ว และสามารถเห็นได้จากหน้า Issue ของ Repository ของเรา

> Note: การ reopen issue จะไม่ได้ไปอัพเดตสถานะใน Project board ให้เอง แต่จะต้องทำการลาก issue กลับไปในส่วน To Do ใหม่อีกครั้ง

## 5. การอ้างอิง Issue 

1. จากหน้า Issue ของ Repository ของเรา ให้เปิด issue ใหม่
2. กำหนด title ว่า `Feature: สร้างหน้าเว็บใหม่`
3. ใน description ให้เขียน `Issue นี้เกี่ยวกับการสร้างหน้าเว็บใหม่ โดยมีรายละเอียดดังนี้`
   ```
   1. สร้างหน้าเว็บใหม่
   2. สร้างเมนูใหม่
   3. สร้าง footer ใหม่

   โดย bug #N ได้แก้ไขไปแล้ว
   ```
4. สังเกตว่าตอนพิมพ์เครื่องหมาย `#` จะเป็นความสามารถในการค้นหา และใส่ link อ้างอิง issue ที่เราสร้างไว้ก่อนหน้านี้
5. กดปุ่ม **Create** เพื่อสร้าง Issue ขึ้นมา
6. หลังจากนั้น Issue จะถูกสร้างขึ้นมา และสามารถเห็นได้จากหน้า Issue ของ Repository ของเรา
7. เราสามารถกด link เพื่อเชื่อมโยงไปยัง Issue ที่เกี่ยวข้องได้

