
# สร้างไฟล์ Markdown

ไฟล์ Markdown คือไฟล์ที่ใช้เขียนเนื้อหาเพื่อใช้เป็นเอกสาร หรือเพื่อใช้เป็นเนื้อหาในเว็บไซต์ โดยไฟล์ Markdown สามารถแสดงผลเป็น HTML ได้ และสามารถใช้งานได้ง่าย โดยไม่ต้องใช้โปรแกรมเสริม หรือโปรแกรมเพื่อแปลงเป็น HTML ด้วย โดยเฉพาะระบบที่ทำงานกับ git จะมีการแสดงไฟล์ Markdown ให้เห็นและอ่านได้ง่าย 

## การสร้างไฟล์ Markdown

1. ให้เปิด Visual Studio Code ขึ้นมาใน directory ที่เรามีการสร้าง git repository ไว้แล้ว
2. กดปุ่มเพื่อสร้างไฟล์ใหม่ แล้วตั้งชื่อไฟล์เป็น `README.md`
3. ใส่เนื้อหาตามที่ต้องการ แล้วกดปุ่ม `Ctrl + S` เพื่อบันทึกไฟล์
   ```markdown
   # My Website 

   สวัสดีครับ ผมชื่อพล นักพัฒนาเว็บไซต์ และออกแบบเว็บไซต์ สนใจติดต่อได้ที่ [เว็บไซต์](https://www.nextflow.in.th)

   ## ช่องทางติดต่อ
   - Youtube
   - Facebook 
   - Email: training@nextflow.in.th
   ```
4. หลังจากนั้น ให้กดปุ่มด้านล่าง เพื่อดูผลลัพธ์ที่ไฟล์ Markdown ที่เราสร้างขึ้นมาทางด้านซ้าย
   1. Windows: `Ctrl + K, V`
   2. Mac: `Cmd + K, V`
5. เสร็จแล้วให้ทำการ commit ด้วยข้อความว่า `Add README.md` แล้วกดปุ่ม `Ctrl + Enter` เพื่อ commit ไปยัง git repository ของเรา
